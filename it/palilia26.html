<div>
  <h1>Palilia 26: Wolfgang Ehrhardt, Dekorations- und Wohnkontext. Beseitigung,
  Restaurierung und Konservierung von Wandbemalungen in den kampanischen
  Antikenstätten (Wiesbaden 2012)</h1>
  <p><img src="./palilia26_img/Palilia_26.jpg" align="left"></p>
  <p>Nell'agosto del 1873 Mau pubblicò la sua rivoluzionaria scoperta: le
  pitture murali delle case di Pompei non erano databili agli ultimi venti o
  trent'anni prima che la città fosse sepolta dalle ceneri vesuviane nel 79
  a.C., ma ad un periodo di 200 anni più lungo, durante il quale si sviluppò la
  cultura domestica prima di età tardo-ellenistica e poi di periodo imperiale.
  Fu allora che i contesti delle decorazioni furono separati sulla base dello
  stile. La motivazione però per la quale furono mantenute le decorazioni più
  antiche, parti delle quali avevano già quasi 200 anni, piuttosto che
  sostituirle con pitture più recenti non è stata affrontata fino ad ora.</p>
  <p>Questo divario è chiuso nel lavoro qui presentato attraverso l'esame del
  contesto micro-storico delle pitture murali. Una strategia razionale si rende
  mano a mano evidente nel modo in cui gli antichi padroni di casa avrebbero
  decorato intere stanze o solo alcuni muri seguendo le mode più recenti. Nello
  stesso tempo venivano preservate e restaurate le decorazioni più antiche
  esistenti, fino ad unirle con elementi contemporanei in un apparentemente
  armoniosa e amalgamata composizione.</p>
  <p>Come sempre, il volume include una sezione dettagliata dedicata al
  catalogo. Sono raccolti qui tutti i materiali che sono serviti come base
  delle argomentazioni o per valutare i contesti di decorazione in ogni
  abitazione. Questa sezione non riesce solo a superare i limiti economici di
  una pubblicazione stampata, ma anche quelli dovuti alla frammentazione a
  lungo andare inevitabile, visto il flusso di nuove pubblicazioni sugli
  antichi siti campani. Ciò ha portato alla scelta di renderla accessibile come
  catalogo online all'interno di Arachne. Il materiale è organizzato prima di
  tutto partendo dalla sua posizione, poi per numerazione o in base ai nomi
  moderni delle abitazioni. Le informazioni sulla decorazione di ogni singola
  stanza possono essere trovate nei relativi dati collegati.</p>
  <p>Nel catalogo sono anche descritte le combinazioni dettagliate del
  materiale, sulle quali si basano le interpretazioni dei ritrovamenti
  pubblicate in Palilia 26. Queste singole voci possono essere aggiornate ogni
  volta che è necessario usando il database disponibile. Sono presenti in ogni
  caso i materiali imprescindibili, raccolti come quando sono venuti alla luce
  durante le prime fasi di scavo della città campana presso le case e i
  contesti delle decorazioni. I documenti possono essere sotto forma di
  articoli, libri, note e informazioni ottenute dalle foto e dai disegni. Il
  metodo di raccolta vale per tutto ciò che è relativo a ciascuna abitazione,
  anche se oggi sono prive degli originari paramenti decorativi: alcune quindi
  vengono catalogate anche se non sono presenti nel volume "Pompei: pitture e
  mosaici".</p>
</div>
