<div>
    <h1>Palilia 26: Wolfgang Ehrhardt, Dekorations- und Wohnkontext. Beseitigung,
        Restaurierung und Konservierung von Wandbemalungen in den kampanischen
        Antikenstätten (Wiesbaden 2012)</h1>
    
    <p><img src="./palilia26_img/Palilia_26.jpg" align="left"></p>
    
    <p>Nell'agosto del 1873 Mau pubblic&ograve; la sua rivoluzionaria scoperta: le    
        pitture murali delle case di Pompei non erano databili agli ultimi venti o 
        trent'anni prima che la citt&agrave; fosse sepolta dalle ceneri vesuviane nel 
        79 a.C., ma ad un periodo di 200 anni pi&ugrave; lungo, il quale rappresentava
        la cultura domestica durante la transizione dall'et&agrave; tardo-ellenistica 
        al periodo imperiale. Fu allora che i contesti delle decorazioni furono
        separati sulla base dello stile. La motivazione però per la quale furono
        mantenute le decorazioni pi&ugrave; antiche, parti delle quali avevano
        gi&agrave; quasi 200 anni, piuttosto che sostituirle con pitture pi&ugrave;
        recenti non &egrave; stata affrontata fino ad ora.</p>
    
    <p>Questo divario &egrave; chiuso nel lavoro qui presentato attraverso l'esame
        del contesto micro-storico delle pitture murali. Una strategia razionale
        si rende mano a mano evidente nel modo in cui gli antichi padroni di casa
        avrebbero decorato intere stanze o solo alcuni muri seguendo le mode pi&ugrave;
        recenti. Nello stesso tempo venivano preservate e restaurate le decorazioni
        pi&ugrave; antiche esistenti, fino ad unirle con elementi contemporanei in un
        apparentemente armoniosa e amalgamata composizione.</p>
    
    <p>Come sempre, il volume include una sezione dettagliata dedicata al catalogo.
        Sono raccolti qui tutti i materiali che sono serviti come base delle
        argomentazioni e per valutare i contesti di decorazione in ogni abitazione.
        Questa sezione non riesce solo a superare i limiti economici di una
        pubblicazione stampata, ma anche quelli dovuti alla frammentazione a lungo 
        andare inevitabile, visto il flusso di nuove pubblicazioni sugli antichi siti
        campani. Proprio per questo &egrave; stata resa accessibile come catalogo
        online all'interno di Arachne. Il materiale &egrave; organizzato prima di tutto
        partendo dalla sua posizione, poi per numerazione o in base ai nomi moderni
        delle abitazioni. Le informazioni sulla decorazione di ogni singola stanza
        possono essere trovate nei relativi dati collegati.</p>
    
    <p>Nel catalogo sono anche descritte le combinazioni dettagliate del materiale,
        sulle quali si basano le interpretazioni dei ritrovamenti pubblicate in Palilia 
        26. Queste singole voci possono essere aggiornate ogni volta che è necessario
        usando il database disponibile. Sono presenti in ogni caso i materiali
        imprescindibili, raccolti come quando sono venuti alla luce durante le prime
        fasi di scavo della citt&agrave; campana presso le case e i contesti delle
        decorazioni. Questi possono essere sotto forma di articoli, libri, note e
        informazioni ottenute dalle foto e dai disegni. Il metodo di raccolta vale per
        tutto ci&ograve; che &egrave; relativo a ciascuna abitazione, anche quelle che
        oggi sono prive degli originari paramenti decorativi: alcune quindi vengono
        catalogate anche se non sono presenti nel volume di "Pompei: pitture e
        mosaici".</p>
</div>