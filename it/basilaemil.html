<div>

    <h1>La Basilica Emilia</h1>
    
    <p><a con10t-search-catalog="">Alla pubblicazione</a></p>
    
    <p><a con10t-search-query="Basilica%20Aemilia">Agli oggetti collegati</a></p>
    
    <p><a con10t-page="lippsbasilica">Johannes Lipps, Die Basilica Aemilia am Forum 
        Romanum. Der kaiserzeitliche Bau und seine Ornamentik (2008)</a></p>
    
    <p><a on10t-search-query="Bauer-Manuskript" con10t-search-facet=
  "facet_kategorie:%22BÃ¼cher%22">Manoscritto di Heinrich Bauer</a></p>
    
    <p><strong>Christine Ertel, Klaus Stefan Freyberger, Kathrin Tacke, Tobias 
        Bitterer, La basilica Emilia nel Foro romano di Roma. Centro di vita 
        pubblica.</strong></p>
    
    <p>Secondo Livio (40, 51, 4-5) l'edificio originale fu inaugurato dai censori M.
        Emilio Lepido e M. Fulvio Nobiliore nel 179 a.C. La basilica fu costruita ad
        un unico piano, con una navata e due corridoi su ciascun lato. I materiali da
        costruzione erano il tufo, una roccia vulcanica della zona, e il travertino,
        un calcare proveniente dall'area di Tivoli. Numerosi incendi resero necessario
        restaurare e rinnovare l'edificio e nei primi anni del I secolo a.C. la 
        basilica fu ristrutturata su due piani. Venne completamente rinnovata durante 
        il regno di Augusto dopo un incendio nel 14 d.C., senza cambiare per&ograve; 
        in sostanza la forma degli edifici precedenti e usando un materiale diverso: 
        il marmo di Luni. Il pavimento della navata centrale fu decorato con un 
        prezioso marmo policromo, mentre il pavimento delle navate laterali fu 
        ricoperto di marmo bianco.</p>
    
    <p>Il marmo che rivestiva i muri interni era ulteriormente decorato con rilievi in 
        marmo pentelico, che rappresentavano scene significative della fondazione di 
        Roma. Il portico che guardava al foro aveva una facciata molto ricca, con 
        colonne doriche sormontate da un alto attico. Erano esposte inoltre sontuose 
        sculture come decorazioni: al centro della lastra del parapetto vi erano alcune 
        <em>imagines clipeatae</em>, che probabilmente rappresentavano i generali
        parti, a loro volta fiancheggiati da statue monumentali di barbari scolpite in 
        marmo colorato. Sebbene non sia possibile con certezza ricostruire il tipo 
        statuario dei barbari, &egrave; facile che queste statue rappresentassero 
        sempre i generali parti, a simboleggiare la nazione sottomessa ai Romani. Il 
        riferimento era non solo alla vittoria militare di Augusto, ma anche a quella 
        diplomatica dopo aver concluso un trattato di pace con i Parti nel 20 a.C.</p>
    
    <p>Presso il portico e i negozi vi era una terrazza monumentale, la quale, nella
        parte posteriore, era sormontata da una loggia decorata dai famosi pilastri 
        con viticci. Con ogni probabilit&agrave;, questa terrazza &egrave; da 
        indentificare con la <em>maeniana</em> menzionata dagli autori antichi. Dalla 
        <em>maeniana</em> era possibile vedere le attivit&agrave; nel Foro romano, ma 
        era anche usata come tribuna per gli spettatori durante celebrazioni e 
        processioni.</p>
    
    <p>Il dato archeologico permette di tracciare alcune conclusioni sulle varie
        funzioni della basilica. All'interno ha rivelato un'area lussuosa, con arredi
        pensati per attivit&agrave; di tipo mercantile o monetario: era usato come
        banca e negozio di beni di lusso in metallo prezioso. I negozi, che servivano
        preferibilmente come luoghi di vendita, ma che potevano essere usati anche 
        come uffici dai banchieri, avevano decorazioni sontuose. Come era comune in
        molte basiliche di quel tempo, &egrave; facile che venissero svolti processi
        nella basilica Emilia, specialmente se di tribunali economici, i quali si
        accostavano bene alla funzione di gestione del denaro svolta 
        nell'edificio.</p>
    
    <p>Siccome la basilica Emilia era un edificio molto visitato, fu curato nei
        dettagli per quanto riguarda la comunicazione politica. In epoca repubblicana 
        erano i capi della <em>gens</em> Emilia che raffiguravano se stessi attraverso 
        le sculture. Pi&ugrave; tardi, durante l'et&agrave; imperiale, fu l'imperatore 
        ad avere questo privilegio. Le numerose funzioni citate erano gi&agrave; 
        incorporate nella prima basilica Emilia costruita nel 179 a.C. e il nuovo 
        edificio augusteo le incluse in maniera simile: &egrave; per questo motivo che
        fu mantenuta la struttura originale. La differenza estetica pi&ugrave;
        significativa tra il nuovo edificio e quello vecchio era il rivestimento in
        marmo, ma contemporaneamente anche il tema iconografico dell'edificio venne
        lentamente sostituito per rappresentare la famiglia imperiale. Caratteristiche
        dell'iconografia augustea erano i temi mitologici che inneggiavano alla storia
        di Roma, dagli eroi fondatori fino alla contemporanea et&agrave; dell'oro.</p>
    
    <p>La basilica Emilia, con le sue funzioni e i suoi arredi, non era solo un 
        edificio pubblico, ma era parte di un'area di interazione di tipo politico nel 
        centro della citt&agrave; insieme alle altre costruzioni attorno al foro.</p>
    
    <p>Durante le indagini nell'area tra la via Sacra e i portici della Basilica
        Emilia &egrave; stata scoperta una serie di piccoli santuari o 
        <em>sacella</em>, tra i quali solo quello di Venere Cloacina ha avuto 
        un'attribuzione. La loro struttura molto semplice e le piccole dimensioni 
        lasciano intuire che i <em>sacella</em> avessero uno stile tendente al rurale.
        Erano tutti rivolti verso il foro nella parte pi&ugrave; ampia, mentre le aree
        di culto vere e proprie erano situate ad un livello pi&ugrave; basso a cui si 
        poteva accedere da alcuni gradini presso uno dei lati minori. Questi 
        <em>sacella</em> sono da identificare probabilmente con gli <em>archeia</em> 
        nominati da Cassiodoro (1 Frg. 6 [2]) e, secondo la tradizione mitologica, 
        Numa Pompilio celebr&ograve; i riti ufficiali in questo luogo. Dato che gli 
        <em>archeia</em> erano strettamente correlati con la fondazione di Roma, 
        furono sempre considerati molto importanti: ne abbiamo testimonianza dal 
        fatto che i santuari furono pi&ugrave; volte rinnovati fino alla Tarda
        Antichit&agrave;.</p>
</div>