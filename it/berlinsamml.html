<div>
  <h1>Database delle immagini della Collezione di riproduzioni di scultura
  antica di Berlino</h1>
  <p><a con10t-item="1241844">Alla collezione</a></p>
  <p><a con10t-search-query="connectedEntities:1241844" con10t-search-facet=
  "facet_kategorie:%22Reproduktionen%22">Agli oggetti</a></p>
  <p><img src="./berlinsamml_img/Abguss-Sammlung%208549-1.jpg" align=
  "left"></p>
  <p><strong>Lorenz Winkler-Horaček, Nele Schröder</strong></p>
  <p>Come parte del progetto di collaborazione "La rete berlinese delle
  sculture", ogni copia in gesso conservata a Berlino (dall'Università libera
  di Berlino, dall'Università Humboldt e dalla Collezione di antichità del
  Museo statale di Berlino) che rappresenta un oggetto antico è stata
  sistematicamente registrata e immessa in Arachne. Questo lavoro si è svolto
  nell'Università libera di Berlino tra il 2009 e il 2012.</p>
  <p>La Collezione di riproduzioni in Berlino ha una storia lunga e piena di
  eventi. La prima collezione di copie in gesso fu formata qui nel 1696. In un
  primo momento fu ospitata nell'Accademia dell'arte, e già nel 1855 le
  riproduzioni occupavano l'intero primo piano con la scalinata del Nuovo museo
  nell'Isola dei musei di Berlino. Nel 1921 la collezione fu spostata in una
  nuova sala di esposizione nell'università. In quel momento, grazie ai circa
  2.500 oggetti, era una delle collezioni più grandi al mondo. I danni causati
  durante la seconda guerra mondiale e nei decenni seguenti hanno
  considerevolmente eroso e infine distrutto la maggior parte della collezione
  originale</p>
  <p>Alla fine la Collezione di riproduzioni di scultura antica della Libera
  Università fu ricostituita in Berlino Ovest e, nel 1988, aperta al pubblico
  in Charlottenburg. Una parte della vecchia raccolta fu riaperta invece
  nell'Università di Humboldt dopo il 1990.</p>
  <p>In accordo con "La rete berlinese delle sculture", ogni calco in gesso
  (dall'Università Libera di Berlino, dall'Università Humboldt e dalla
  Collezione di antichità del Museo statale di Berlino) fu registrato e
  inserito in Arachne. Oltre alle informazioni come provenienza, stato di
  conservazione e bibliografia rilevante, anche le fotografie ancora esistenti
  sono state digitalizzate.</p>
  <p>Le copie in gesso oggi rappresentano un mezzo essenziale per
  l'insegnamento e la ricerca archeologica. Con l'inclusione della collezione
  in Berlino di circa 3500 pezzi, "La rete berlinese delle sculture" ha
  raggiunto un considerevole incremento nell'accessibilità degli elementi
  conservati e che possono divenire oggetto di ricerca.</p>
  <p>Conclusione del progetto: settembre 2012</p>
</div>
