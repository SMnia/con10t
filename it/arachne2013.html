<div>
  <h1>L'uso di Arachne nel 2013, negli anni precedenti e il traffico
  accademico</h1>
  <p>Negli ultimi anni il database Arachne ha costantemente attratto più
  utenti. Con i nostri tentativi di usare Google Analytics, in ottemperanza
  alle regole tedesche in materia di protezione dei dati, abbiamo cominciato ad
  analizzare l'uso di Arachne nel 2011. Nell'anno 2011 abbiamo notato un
  <a con10t-page="arachneusage2011" target="_blank">incremento dell'80% per
  l'uso di Arachne.</a></p>
  <p>Una delle ragioni di questo è stata vista nell'introduzione
  dell'interfaccia in inglese. Grazie a ciò il database Arachne è meglio
  accessibile ai visitatori che non parlano tedesco.</p>
  <h2>Visitatori in retrospettiva di lungo termine</h2>
  <p>Durante il 2013 il database Arachne ha avuto circa il 26% in più di visite
  alle pagine (256.010) e visitatori unici (131.300). Rispetto al 2012, il
  totale delle visite alle pagine è aumentato di 56.000 e i visitatori unici
  sono aumentati di circa 29.000 unità. Rispetto al periodo 2011-2012 la
  percentuale dell'incremento di visite e visitatori unici è stata maggiore:
  infatti la crescita in numeri assoluti è stata uguale, con un aumento di
  circa 50.000 visite ogni anno.</p>
  <p><a href="./arachne2013_img/besucher2013VS2012.png" target=
  "_blank"><img src="./arachne2013_img/besucher2013VS2012.png" alt=
  "Visitors 2013 VS Visitors 2012" width="700"></a></p>
  <p><a href="./arachne2013_img/besucher2013VS2011.png" target=
  "_blank"><img src="./arachne2013_img/besucher2013VS2011.png" alt=
  "Visitors 2013 VS Visitors 2011" width="700"></a></p>
  <p><a href="./arachne2013_img/besucher2013VS2010.png" target=
  "_blank"><img src="./arachne2013_img/besucher2013VS2010.png" alt=
  "Visitors 2013 VS Visitors 2010" width="700"></a></p>
  <h2>Visitatori internazionali</h2>
  <p>Nell'anno 2013 il maggior incremento di visite è stato dalla Germania,
  dove sono stati registrati circa 24.000 visitatori in più (22,77%). Le visite
  da altri paesi europei sono cresciute del 65,26% per l'Italia. Altri paesi in
  Europa hanno evidenziato un elevato incremento di visitatori, come ad esempio
  la Francia (42,23%), Regno Unito (42,43%), Spagna (51,89%), Grecia
  (51,98%).</p>
  <p>Questo incremento di visitatori internazionali sembra essere un effetto di
  lungo termine dell’internazionalizzazione e traduzione dell’interfaccia.</p>
  <h2>Le origini del traffico generico</h2>
  <p>La maggior parte dei visitatori sono indirizzati verso Arachne da motori
  di ricerca come Google o Bing (oltre 140.000). Il secondo gruppo più grande
  sono i visitatori diretti (58.952). Questo significa che aprono Arachne dai
  loro segnalibri o digitando l’indirizzo di Arachne. Il secondo gruppo di
  visitatori diretti sembra crescere più velocemente rispetto ai visitatori
  reindirizzati dai motori di ricerca.</p>
  <p>Traffico scientifico</p>
  <p>Il traffico di collegamento tra le risorse digitali e la comunità di
  esperti sembra essere un nuovo fattore nelle visite ad Arachne. Il <em>Corpus
  Inscriptiorum Latinarum</em> (<a href="http://cil.bbaw.de/" target=
  "_blank"><cite>Cil</cite></a>) ne ha usufruito fin dall'inizio ed è arrivato
  a classificare tre (9.670 visite) delle pagine che reindirizzano i visitatori
  su Arachne. Questo è leggermente meglio dei visitatori provenienti da
  Wikipedia (8.065 dalla Wikipedia tedesca e 1022 dalla Wikipedia inglese). Con
  una <em>durata media della visita</em> (<cite>avd</cite>) di 6:15 minuti e
  6,60 <em>pagine medie per visita</em> (<cite>ppv</cite>) il visitatore medio
  dal <cite>Cil</cite> sta molto più a lungo rispetto al visitatore medio da
  Wikipedia, che resta circa 2:35 minuti e visita circa 4 pagine.</p>
  <p>La platea che viene da Google o che entra direttamente rimane più a lungo
  e visita più siti in media.</p>
  <p>Le persone che provengono da siti come quello dell'Università di Lipsia
  (<cite>avd</cite>: 10:31; <cite>ppv</cite>: 16.64), dell'Istituto
  archeologico germanico (<cite>avd</cite>: 8:30; <cite>apv</cite>: 14,23), e
  dell' Università di Heidelberg (<cite>avd</cite>: 14:36; <cite>apv</cite>:
  22,99) restano ancora più a lungo. Inoltre, tutti i visitatori dai siti
  universitari hanno un'alta frequenza di ritorno, dunque ci sono molti
  visitatori che fanno visita più volte. In generale la frequenza di rimbalzo,
  cioè le persone che vanno in qualche altro sito dopo essere arrivati nella
  prima pagina (14-45%) è molto più bassa rispetto ai visitatori generici da
  Google e altre origini non a carattere scientifico (49-69%). I bassi punteggi
  per il <cite>Cil</cite>, rispetto ad altre origini come il Dai e le
  Università, possono essere spiegati guardando la struttura dei collegamenti
  interni tra il <cite>Cil</cite> e Arachne: il <cite>Cil</cite> infatti si
  collega direttamente alle taballe dei dati. I volumi di interesse del
  <cite>Cil</cite> sono scansionati, esplorabili e scaricabili, ma la
  navigazione può continuare anche nella pagina del <cite>Cil</cite>.</p>
  <p>Anche se il traffico scientifico compone una piccola percentuale dei
  visitatori del database Arachne, ha una qualità differente. Le persone che
  vengono da altre istituzioni accademiche visitano di nuovo più spesso e
  rimangono più a lungo. Questo è inoltre un risultato ottenuto grazie ai
  collegamenti tra istituzioni scientifiche. Più i link sono precisi, più
  sembra aumentare l'interesse nella collezione di dati, ma il tempo di visita
  si riduce. Il visitatore trova infatti ciò che cerca e quindi non sta tanto
  quanto sarebbe rimasto se fosse venuto da un collegamento più generico da
  altri siti scientifici. Ciò giustifica il minor tempo di visita di chi
  proviene dal <cite>Cil</cite>.</p>
  <p>Un altro punto interessante è il cambiamento nel comportamento del
  visitatore. All'inizio i visitatori trovano il sito attraverso i link, in
  seguito salvano il segnalibro del database e diventano membri del gruppo dei
  visitatori diretti.</p>
  <p>Questo rapporto non è un'analisi esaustiva dell'uso di Arachne. Cerca di
  dare una visione generale degli indicatori che possono essere visti tramite
  Google Analytics. Ulteriori ricerche devono essere condotte su come i
  collegamenti e la granularità dei link influenzi il flusso di utilizzatori
  scientifici e l'uso delle risorse scientifiche collegate.</p>
  <p>Rasmus Krempel</p>
</div>
